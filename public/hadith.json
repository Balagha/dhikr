{
  "0": "<p>আমীরুল মুমিনীন\nআবু হাফস্ উমার ইবন আল-খাত্তাব রাদিয়াল্লাহু আনহু হতে বর্ণিত হয়েছে, তিনি বলেছেন—</p><p>আমি রাসূলুল্লাহ্\nসাল্লাল্লাহু ‘আলাইহি ওয়াসাল্লামকে বলতে শুনেছি—</p><p><span class='c1'>“সমস্ত কাজের\nফলাফল নির্ভর করে নিয়্যতের উপর, আর প্রত্যেক ব্যক্তি যা\nনিয়্যত করেছে, তাই পাবে। সুতরাং যে ব্যক্তি আল্লাহ্\nও তাঁর রাসূলের জন্য হিজরত করেছে, তার হিজরত আল্লাহ্ ও তাঁর\nরাসূলের দিকে হয়েছে, আর যার হিজরত দুনিয়া <span class='c2'>(পার্থিব\nবস্তু)</span> আহরণ করার জন্য অথবা মহিলাকে বিয়ে করার জন্য তার হিজরত সে জন্য বিবেচিত হবে\nযে জন্য সে হিজরত করেছে।”</span></p><p><span class='c5'>[সহীহ্ আল-<span class='c6'>বুখারী:</span> ১,<span class='c6'> সহীহ্ মুসলিম:</span> ১৯০৭। মুহাদ্দিসগণের দুই ইমাম আবু আব্দুল্লাহ্\nমুহাম্মাদ ইবন ইসমাঈল ইবন ইব্রাহীম ইবন মুগীরা ইবন বারদেযবাহ্ আল-বুখারী এবং আবুল হাসান\nমুসলিম ইবন হাজ্জাজ ইবন মুসলিম আল-কুশায়রী আন্-নিশাপুরী আপন আপন সহীহ্ গ্রন্থে উল্লেখিত\nহাদীসটি বর্ণনা করেছেন। যা সবচেয়ে সহীহ্ গ্রন্থদ্বয় বলে বিবেচিত হয়।]</span></p>",
  "1": "<p>এটাও উমার\nরাদিয়াল্লাহু ‘আনহু হতে বর্ণিত হয়েছে, তিনি বলেন, </p><p>একদিন আমরা\nরাসূলুল্লাহ্ সাল্লাল্লাহু ‘আলাইহি ওয়াসাল্লামের নিকট\nবসেছিলাম, এমন সময় হঠাৎ এক ব্যক্তি আমাদের সামনে\nউপস্থিত হয়, যার কাপড় ছিল ধবধবে সাদা, চুল ছিল ভীষণ কালো; তার মাঝে ভ্রমণের কোন লক্ষণ পরিলক্ষিত হচ্ছিল না। আমাদের মধ্যে\nকেউ তাকে চিনতে পারে নি। সে নবী সাল্লাল্লাহু ‘আলাইহি ওয়াসাল্লামের নিকটে গিয়ে\nবসে,<span class='c6'> নিজের হাঁটু তার হাঁটুর সঙ্গে মিলিয়ে\nনিজের হাত তার উরুতে রেখে বললেন:</span> <span class='c1'>“হে মুহাম্মাদ, আমাকে\nইসলাম সম্পর্কে বলুন”</span>।</p><p>রাসূলুল্লাহ্\nসাল্লাল্লাহু আলাইহি ওয়াসাল্লাম বললেন: <span class='c1'>“ইসলাম হচ্ছে এই- তুমি সাক্ষ্য দাও যে, আল্লাহ্ ছাড়া আর কোন সত্য ইলাহ্ নেই এবং মুহাম্মাদ <span class='c2'>(সাল্লাল্লাহু\n‘আলাইহি ওয়াসাল্লাম)</span> আল্লাহর রাসূল, সালাত প্রতিষ্ঠা কর,\nযাকাত আদায়\nকর, রমাদানে সওম সাধনা কর এবং যদি সামর্থ\nথাকে তবে <span class='c2'>(আল্লাহর)</span> ঘরের হজ্জ কর।”</span></p><p>তিনি <span class='c2'>(লোকটি)</span>\nবললেন: <span class='c1'>“আপনি ঠিক বলেছেন”</span>। আমরা বিস্মিত হলাম,<span class='c6'>\nসে নিজে তার\nনিকট জিজ্ঞাসা করেছে আবার নিজেই তার জবাবকে ঠিক বলে ঘোষণা করছে। এরপর বলল:</span> <span class='c1'>“আচ্ছা, আমাকে ঈমান সম্পর্কে বলুন”</span>।</p><p>তিনি <span class='c2'>(রাসূল)</span>\nবললেন: <span class='c1'>“তা হচ্ছে এই- আল্লাহ্, তাঁর ফিরিশ্\u200cতাগণ, তাঁর কিতাবসমূহ, তাঁর রাসূলগণ ও আখেরাতর\nউপর ঈমান আনা এবং তাকদীরের ভাল-মন্দের উপর ঈমান আনা।”</span></p><p>সে <span class='c2'>(আগন্তুক)</span>\nবলল: <span class='c1'>“আপনি ঠিক বলেছেন”</span>। তারপর বলল: <span class='c1'>“আমাকে ইহসান সম্পর্কে বলুন”</span>।</p><p>তিনি বলেন:\n<span class='c1'>“তা হচ্ছে এই- তুমি এমনভাবে আল্লাহর\nইবাদাত কর যেন তুমি আল্লাহকে দেখতে পাচ্ছ, আর তুমি যদি তাঁকে দেখতে\nনাও পাও তবে তিনি তোমাকে দেখছেন”</span>।</p><p>সে <span class='c2'>(আগন্তুক)</span>\nবলল: <span class='c1'>“আমাকে কেয়ামত সম্পর্কে বলুন”</span>।</p><p>তিনি <span class='c2'>(রাসূল)</span>\nবললেন: <span class='c1'>“যাকে জিজ্ঞাসা করা হচ্ছে সে জিজ্ঞাসাকারী\nঅপেক্ষা বেশী কিছু জানে না”</span>।</p><p>সে <span class='c2'>(আগন্তুক)</span>\nবলল: <span class='c1'>“আচ্ছা, তার লক্ষণ সম্পর্কে বলুন”</span>। </p><p>তিনি <span class='c2'>(রাসূল)</span>\nবললেন: <span class='c1'>“তা হচ্ছে এই- দাসী নিজের মালিককে জন্ম\nদেবে, সম্পদ ও বস্ত্রহীন রাখালগণ উঁচু উঁচু\nপ্রাসাদে দম্ভ করবে”</span>।</p><p>তারপর ঐ ব্যক্তি\nচলে যায়, আর আমি আরো কিছুক্ষণ বসে থাকি। তখন\nতিনি <span class='c2'>(রাসূল)</span> আমাকে বললেন: <span class='c1'>“হে উমার, প্রশ্নকারী কে ছিলেন,<span class='c6'>\nতুমি কি জান? আমি বললাম:</span> “আল্লাহ্ ও তাঁর রাসূল অধিক\nভাল জানেন”</span>। তিনি বললেন: <span class='c1'>“তিনি হলেন জিবরীল। তোমাদেরকে তোমাদের দ্বীন শিক্ষা দিতে তোমাদের\nকাছে এসেছিলেন।”</span></p><p><span class='c5'>[সহীহ্ মুসলিম: ৮]</span></p>",
  "2": "<p>আবু আব্দির\nরহমান আব্দুল্লাহ্ ইবন উমার ইবন আল-খাত্তাব রাদিয়াল্লাহু ‘আনহুমা হতে বর্ণিত,\nতিনি বলেছেন-\nআমি রাসূলুল্লাহ্ সাল্লাল্লাহু ‘আলাইহি ওয়াসাল্লামকে বলতে শুনেছি,\n</p><p><span class='c1'>“পাঁচটি জিনিসের\nউপর ইসলামের বুনিয়াদ রাখা হয়েছে— সাক্ষ্য দেয়া যে, আল্লাহ্\nব্যতীত অন্য কোন সত্য মা‘বূদ নেই এবং মুহাম্মাদ আল্লাহর রাসূল, সালাত কায়েম করা, যাকাত আদায় করা, আল্লাহর ঘরের হজ্জ করা এবং রমাদানের সওম পালন করা।”</span></p><p><span class='c5'>[বুখারী: ৮,<span class='c6'> মুসলিম:</span> ২১]</span></p>",
  "3": "<p>আবূ আব্দির\nরহমান আব্দুল্লাহ্ ইবন মাসউদ রাদিয়াল্লাহু ‘আনহু হতে বর্ণিত হয়েছে,<span class='c6'> তিনি বলেছেন— রাসূলুল্লাহ্\nসাল্লাল্লাহু ‘আলাইহি ওয়াসাল্লাম— যিনি সত্যবাদী\nও যার কথাকে সত্য বলে মেনে নেয়া হয়— তিনি আমাদেরকে বলেছেন:</span></p><p>তোমাদের সকলের\nসৃষ্টি নিজের মায়ের পেটে চল্লিশ দিন যাবৎ শুক্ররূপে জমা হওয়ার মাধ্যমে শুরু হতে থাকে, পরবর্তী চল্লিশ দিন জমাট বাঁধা রক্তরূপে থাকে, পরবর্তী চল্লিশ দিন মাংসপিণ্ড রূপে থাকে, তারপর তার কাছে ফিরিশ্\u200cতা পাঠানো হয়। অতঃপর সে তার মধ্যে রূহ\nপ্রবেশ করায় এবং তাকে চারটি বিষয় লিখে দেয়ার জন্য হুকুম দেয়া হয়- তার রুজি, বয়স, কাজ এবং সে কি সৌভাগ্যবান\nনা দুর্ভাগ্যবান।</p><p>অতএব, আল্লাহর কসম-যিনি ছাড়া আর কোন সত্য ইলাহ্ নেই-তোমাদের মধ্যে\nএকজন জান্নাতবাসীর মত কাজ করে<a class='anchor' id='ref_1'></a><a class='fnote' href='#note_1' name='r_1'>[<span>1</span>]</a>-\nএমনকি তার ও জান্নাতের মধ্যে মাত্র এক হাত ব্যবধান থাকে, এ অবস্থায় তার লিখন তার উপর প্রভাব বিস্তার করে বলে সে জাহান্নামবাসীর\nমত কাজ শুরু করে এবং তার ফলে তাতে প্রবেশ করে।</p><p>এবং তোমাদের\nমধ্যে অপর এক ব্যক্তি জাহান্নামীদের মত কাজ শুরু করে দেয়- এমনকি তার ও জাহান্নামের\nমধ্যে মাত্র এক হাত ব্যবধান থাকে, এ অবস্থায় তার লিখন তার\nউপর প্রভাব বিস্তার করে বলে সে জান্নাতবাসীদের মত কাজ শুরু করে আর সে তাতে প্রবেশ করে।</p><p><span class='c5'>[বুখারী: ৩২০৮,<span class='c6'> মুসলিম:</span> ২৬৪৩]</span></p>",
  "4": "<p>উম্মুল মুমিনীন আয়েশা রাদিয়াল্লাহু ‘আনহা হতে বর্ণিত হয়েছে, তিনি বলেন-<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>যে আমাদের\nদ্বীনের মধ্যে এমন কোন নতুন বিষয় সংযুক্ত করবে যা তার অংশ নয়, তা প্রত্যাখ্যাত হবে <span class='c2'>(অর্থাৎ তা গ্রহণযোগ্য হবে না)</span>।</p><p><span class='c5'>[বুখারী: ২৬৯৭,<span class='c6'> মুসলিম:</span> ১৭১৮]</span></p><p>মুসলিমের\nবর্ণনার ভাষা হলো এই যে,</p><p>যে ব্যক্তি\nএমন কাজ করবে যা আমাদের দ্বীনে নেই, তা গ্রহণযোগ্য হবে না\n<span class='c2'>(অর্থাৎ প্রত্যাখ্যাত হয়ে যাবে)</span>। </p>",
  "5": "<p>আবু আব্দিল্লাহ্\nআন্-নু‘মান ইবন বশীর রাদিয়াল্লাহু ‘আনহু হতে বর্ণিত, তিনি বলেছেন- আমি রাসূলুল্লাহ্ সাল্লাল্লাহু ‘আলাইহি ওয়াসাল্লামকে বলতে শুনেছিঃ</p><p>নিঃসন্দেহে\nহালাল সুস্পষ্ট এবং হারামও সুস্পষ্ট, আর এ দু‘য়ের মধ্যে কিছু সন্দেহজনক বিষয় আছে যা অনেকে জানে না। অতএব, যে ব্যক্তি সন্দিহান বিষয় হতে নিজেকে রক্ষা করেছে; সে নিজের দ্বীনকে পবিত্র করেছে এবং নিজের সম্মানকেও রক্ষা করেছে।\nআর যে ব্যক্তি সন্দেহযুক্ত বিষয়ে পতিত হয়েছে;\nসে হারামে\nপতিত হয়েছে। তার অবস্থা সেই রাখালের মত যে নিষিদ্ধ চারণ ভূমির চারপাশে <span class='c2'>(গবাদি)</span> চরায়,\nআর সর্বদা এ আশংকায় থাকে যে, যে কোন সময় কোন পশু তার\nমধ্যে প্রবেশ করে চরতে আরম্ভ করবে।</p><p>সাবধান! প্রত্যেক\nরাজা-বাদশাহর একটি সংরক্ষিত এলাকা আছে। আর আল্লাহর সংরক্ষিত এলাকা হচ্ছে তাঁর হারামকৃত\nবিষয়াদি। সাবধান! নিশ্চয়ই শরীরের মধ্যে একটি মাংসপিণ্ড আছে; যখন তা ঠিক থাকে তখন সমস্ত শরীর ঠিক থাকে, আর যখন তা নষ্ট হয়ে যায় তখন গোটা দেহ নষ্ট হয়ে যায় -এটা হচ্ছে\nকলব <span class='c2'>(হৃদপিণ্ড)</span>।</p><p><span class='c5'>[বুখারী: ৫২,<span class='c6'> মুসলিম:</span> ১৫৯৯]</span></p>",
  "6": "<p>আবু রুকাইয়্যা\nতামীম ইবন আওস আদ্-দারী রাদিয়াল্লাহু ‘আনহু হতে বর্ণিত হয়েছে-<span class='c6'> নবী সাল্লাল্লাহু ‘আলাইহি ওয়াসাল্লাম বলেছেন:</span></p><p>দ্বীন হচ্ছে\nশুভকামনা। আমরা জিজ্ঞেস করলাম: কার জন্য? তিনি বললেন: আল্লাহ্, তাঁর কিতাবের, তাঁর রাসূলের, মুসলিম নেতাদের এবং সকল মুসলিমের জন্য।</p><p><span class='c5'>[মুসলিম: ৫৫]</span></p>",
  "7": "<p>ইবনে উমার\nরাদিয়াল্লাহু ‘আনহুমা হতে বর্ণিত,<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>আমাকে হুকুম\nদেয়া হয়েছে ততক্ষণ পর্যন্ত মানুষের সঙ্গে লড়াই করতে যতক্ষণ পর্যন্ত না তারা এ কথার\nসাক্ষ্য দেয় যে, আল্লাহ্ ছাড়া আর কোন সত্য ইলাহ্ নেই\nএবং মুহাম্মাদ <span class='c2'>(সাল্লাল্লাহু ‘আলাইহি ওয়াসাল্লাম)</span> আল্লাহর রাসূল।\nআর তারা সালাত কায়েম করে ও যাকাত দেয়। যদি তারা এরূপ করে তবে তারা আমার হাত থেকে নিজেদের\nজীবন ও সম্পদ রক্ষা করে নেবে, অবশ্য ইসলামের হক যদি তা\nদাবী করে তবে আলাদা কথা; আর তাদের হিসাব নেয়ার দায়িত্ব\nআল্লাহর উপর ন্যস্ত।</p><p><span class='c5'>[বুখারী: ২৫,<span class='c6'> মুসলিম:</span> ২২]</span></p>",
  "8": "<p>আবু হুরায়রা\nআব্দুর রহমান ইবন সাখর রাদিয়াল্লাহু ‘আনহু হতে বর্ণিত হয়েছে, তিনি বলেছেন-<span class='c6'> আমি রাসূলুল্লাহ্\nসাল্লাল্লাহু ‘আলাইহি ওয়াসাল্লামকে বলতে শুনেছি:</span></p><p>আমি তোমাদেরকে\nযেসব বিষয় নিষেধ করেছি, তা থেকে বিরত থাক। আর যেসব\nবিষয়ে আদেশ করেছি, যথাসম্ভব তা পালন কর। বেশী\nবেশী প্রশ্ন করা আর নবীদের সথে মতবিরোধ করা তোমাদের পূর্ববর্তী লোকদের ধ্বংস করে দিয়েছে।</p><p><span class='c5'>[বুখারীঃ ৭২৮৮,<span class='c6'> মুসলিম:</span> ১৩৩৭]</span></p>",
  "9": "<p>আবু হুরায়রা\nরাদিয়াল্লাহু ‘আনহু হতে বর্ণিত হয়েছে, তিনি বলেছেন-<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>আল্লাহ্ তা‘আলা পাক-পবিত্র,<span class='c6'> তাই তিনি কেবল পবিত্র জিনিসই কবূল করে থাকেন। আল্লাহ্ তা‘আলা মুমিনদের ঐ কাজই করার হুকুম দিয়েছেন যা করার হুকুম তিনি\nরাসূলদেরকে দিয়েছেন। আল্লাহ্ তা‘আলা বলেছেন:</span> <span class='c2'>((হে রাসূলগণ! পবিত্র বস্তু আহার করুন এবং নেক আমল\nকরুন।)</span>) আল্লাহ্ তা‘আলা আরো বলেছেন: <span class='c2'>((হে মুমিনগণ!\nআমরা তোমাদের যে পবিত্র জীবিকা দান করেছি তা থেকে আহার কর।)</span>)</p><p>তারপর তিনি\n<span class='c2'>(রাসূলুল্লাহ্)</span> এমন এক ব্যক্তির কথা উল্লেখ করলেন যে ব্যক্তি দীর্ঘ সফরে বের হয় এবং\nতার চুলগুলো এলোমেলো হয়ে আছে ও কাপড় ধুলোবালিতে ময়লা হয়ে আছে। অতঃপর সে নিজের দুই হাত\nআকাশের দিকে তুলে ধরে ও বলে: হে রব! হে রব! অথচ তার খাদ্য হারাম, তার পানীয় হারাম, তার পোষাক হারাম, সে হারামভাবে লালিত-পালিত হয়েছে; এ অবস্থায় কেমন করে তার দো‘আ কবূল হতে পারে।</p><p><span class='c5'>[মুসলিম: ১০১৫]</span></p>",
  "10": "<p>রাসূলুল্লাহ্\nসাল্লাল্লাহু ‘আলাইহি ওয়াসাল্লামের স্নেহাস্পদ দৌহিত্র\nআবু মুহাম্মাদ হাসান ইবন আলী ইবন আবী তালিব রাদিয়াল্লাহু ‘আনহুমা হতে বর্ণিত হয়েছে,<span class='c6'> তিনি বলেছেন:</span></p><p><span class='c1'>“আমি রাসূলুল্লাহ্ সাল্লাল্লাহু\n‘আলাইহি ওয়াসাল্লামের নিকট হতে এ কথা শুনে\nস্মরণ রেখেছি: সন্দেহযুক্ত বিষয় বর্জন করে সন্দেহমুক্ত বিষয় গ্রহণ কর।”</span> </p><p><span class='c5'>[তিরমিযী: ২৫২০,<span class='c6'> নাসায়ী:</span> ৫৭১১,<span class='c6'> আর ইমাম তিরমিযী বলেছেন:</span>\nহাদীসটি হাসান সহীহ]</span></p>",
  "11": "<p>আবু হোরায়রা\nরাদিয়াল্লাহু ‘আনহু হতে বর্ণিত হয়েছে, তিনি বলেন-<span class='c6'>রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p><span class='c1'>“অনর্থক অপ্রয়োজনীয় বিষয় ত্যাগ করাই একজন\nব্যক্তির উত্তম ইসলাম।”</span></p><p><span class='c5'>[হাদীসটি হাসান। তিরমিযী:\n২৩১৮,<span class='c6'> ইবনে মাজাহ:</span> ৩৯৭৬]</span></p>",
  "12": "<p>আবু হামযাহ্\nআনাস ইবন মালেক রাদিয়াল্লাহু ‘আনহু-রাসূলুল্লাহ্ সাল্লাল্লাহু\n‘আলাইহি ওয়াসাল্লামের খাদেম-হতে বর্ণিত হয়েছে,<span class='c6'> নবী সাল্লাল্লাহু ‘আলাইহি ওয়াসাল্লাম বলেছেন:</span></p><p><span class='c1'>“তোমাদের মধ্যে কেউ ততক্ষণ পর্যন্ত মুমিন\nহতে পারবে না, যতক্ষণ পর্যন্ত না সে তার ভাইয়ের জন্য\nতা-ই পছন্দ করবে যা সে নিজের জন্য পছন্দ করে।”</span></p><p><span class='c5'>[বুখারী: ১৩,<span class='c6'> মুসলিম:</span> ৪৫]</span></p>",
  "13": "<p>ইবনে মাসউদ\nরাদিয়াল্লাহু ‘আনহু হতে বর্ণিত হয়েছে, তিনি বলেন-<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p><span class='c1'>“কোন মুসলিমের রক্তপাত করা তিনটি কারণ\nব্যতীত বৈধ নয়- বিবাহিত ব্যক্তি যদি ব্যভিচার করে, আর\nযদি প্রাণের বদলে প্রাণ নিতে হয়। আর যদি কেউ স্বীয় দ্বীনকে পরিত্যাগ করে মুসলিম জামা‘আত হতে\nআলাদা হয়ে যায়।”</span></p><p><span class='c5'>[বুখারী: ৬৮৭৮,<span class='c6'> মুসলিম:</span> ১৬৭৬]</span></p>",
  "14": "<p>আবু হোরায়রা\nরাদিয়াল্লাহু\n‘আনহু হতে বর্ণিত হয়েছে, রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেনঃ</p><p>'যে ব্যক্তি আল্লাহকে ও\nআখেরাতে ঈমান রাখে, তার উচিত হয় উত্তম কথা\nবলা অথবা চুপ থাকা। আর যে ব্যক্তি আল্লাহকে ও আখেরাতে ঈমান রাখে, তার উচিত আপন প্রতিবেশীর প্রতি সদয় হওয়া। আর যে ব্যক্তি আল্লাহকে\nও আখেরাতের উপর ঈমান রাখে, তার উচিত আপন অতিথির সম্মান\nকরা।'</p><p><span class='c5'>[বুখারীঃ ৬০১৮, মুসলিমঃ ৪৭]</span></p>",
  "15": "<p>আবূ হোরায়রা\nরাদিয়াল্লাহু ‘আনহু হতে বর্ণিত হয়েছে-<span class='c6'> এক ব্যক্তি রাসূলুল্লাহ্\nসাল্লাল্লাহু ‘আলাইহি ওয়াসাল্লামকে বলল:</span> আমাকে কিছু উপদেশ\nদিন। তিনি বললেন:</p><p>রাগ করো না।\nলোকটি বার বার রাসূলের নিকট উপেদশ চায় আর রাসূল সাল্লাল্লাহু ‘আলাইহি ওয়াসাল্লাম বলেন: রাগ করো না।</p><p><span class='c5'>[বুখারী: ৬১১৬]</span></p>",
  "16": "<p>আবূ ইয়া‘লা\nশাদ্দাদ ইবন আওস রাদিয়াল্লাহু ‘আনহু হতে বর্ণিত হয়েছে,<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>নিঃসন্দেহে\nআল্লাহ্ সমস্ত জিনিস উত্তম পদ্ধতিতে করার বিধান করে দিয়েছেন। সুতরাং যখন তুমি হত্যা\nকরবে, তখন উত্তম পদ্ধতিতে হত্যা করবে আর\nযখন তুমি যবেহ্ করবে, তখন উত্তম পদ্ধতিতে যবেহ্\nকরবে। তোমাদের প্রত্যেকের আপন ছুরি ধারালো করে নেয়া উচিত ও যে জন্তুকে যবেহ্ করা হবে\nতার কষ্ট লাঘব করা উচিত।</p><p><span class='c5'>[মুসলিম: ১৯৫৫]</span></p>",
  "17": "<p>আবূ যার জুনদুব\nইবন জুনাদাহ্ এবং আবূ আব্দুর রহমান মুআয ইবন জাবাল রাদিয়াল্লাহু\n‘আনহুমা হতে বর্ণিত আছে, তারা\nবলেন,<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>তুমি যেখানে\nযে অবস্থায় থাক না কেন আল্লাহকে ভয় কর এবং প্রত্যেক মন্দ কাজের পর ভাল কাজ কর, যা তাকে মুছে দেবে;\nআর মানুষের\nসঙ্গে ভাল ব্যবহার কর।</p><p>[তিরমিযী: ১৯৮৭, এবং <span class='c2'>(তিরমিযী)</span> বলেছেন যে, এটা\nহচ্ছে হাসান হাদীস। কোন কোন সংকলনে এটাকে হাসান সহীহ্ বলা হয়েছে।]</p>",
  "18": "<p>আবূ আব্বাস\nআব্দুল্লাহ্ ইবন আব্বাস রাদিয়াল্লাহু ‘আনহু বর্ণনা করেছেন- একদিন আমি\nরাসূলুল্লাহ্ <span class='c2'>(সাল্লাল্লাহু ‘আলাইহি ওয়াসাল্লাম)</span>-এর পিছনে\nছিলাম,<span class='c6'> তিনি আমাকে বললেন:</span> 'হে যুবক!\nআমি তোমাকে কয়েকটি কথা শেখাবো- আল্লাহকে সংরক্ষণ করবে<a class='anchor' id='ref_2'></a><a class='fnote' href='#note_2' name='r_2'>[<span>2</span>]</a>\nতো তিনি তোমাকে সংরক্ষণ করবেন, আল্লাহকে স্মরণ করলে তাঁকে\nতোমার সামনেই পাবে। যখন কিছু চাইবে তো আল্লাহর কাছেই চাইবে; যখন সাহায্য চাইবে তো আল্লাহর কাছেই সাহায্য চাইবে। জেনে রাখ, সমস্ত মানুষ যদি তোমার কোন উপকার করতে চায় তবে আল্লাহ্ তোমার\nজন্য যা নির্দিষ্ট করে দিয়েছেন, তা ব্যতীত আর কোন উপকার\nকরতে পারবে না। আর যদি সমস্ত মানুষ তোমার কোন অনিষ্ট করতে চায় তবে আল্লাহ্ তোমার জন্য\nযা নির্দিষ্ট করে দিয়েছেন তা ব্যতীত আর কোন অনিষ্ট করতে পারবে না। কলম তুলে নেয়া হয়েছে\nএবং পৃষ্ঠা শুকিয়ে গেছে।'</p><p>[তিরমিযী: ২৫১৬, হাদীসটি সহীহ্ <span class='c2'>(হাসান)</span> বলেছেন।]</p><p>তিরমিযী ছাড়া\nঅন্য বর্ণনায় বলা হয়েছে:</p><p>'আল্লাহকে স্মরণ করবে তো\nতাঁকে তোমার সম্মুখে পাবে, তুমি স্বচ্ছল অবস্থায় আল্লাহকে\nস্মরণ করবে তো তিনি তোমাকে কঠিন অবস্থায় স্মরণ করবেন। মনে রেখো- যা তুমি পেলে না, তা তোমার পাবার ছিল না,\nআর যা তুমি\nপেলে তা তুমি না পেয়ে থাকতে না। আরো জেনে রাখো- ধৈর্য্য ধারণের ফলে <span class='c2'>(আল্লাহর)</span> সাহায্য\nলাভ করা যায়। কষ্টের পর স্বাচ্ছন্দ আসে। কঠিন অবস্থার পর স্বচ্ছলতা আসে।'</p>",
  "19": "<p>আবূ মাসউদ\nউকবাহ্ ইবন আমর আল-আনসারী আল-বদরী রাদিয়াল্লাহু হতে বর্ণিত হয়েছে- তিনি বলেছেন, রাসূলুল্লাহ্ <span class='c2'>(সাল্লাল্লাহু ‘আলাইহি ওয়াসাল্লাম)</span> বলেছেন:</p><p>'অতীতের নবীগণের কাছ থেকে\nমানুষ একথা জানতে পেরেছে- যদি তোমার লজ্জা না থাকে তাহলে যা ইচ্ছা তাই কর।'</p><p><span class='c5'>[বুখারী: ৩৪৮৩]</span></p>",
  "20": "<p>আবূ আমরকে\nআবূ আমরাহ্ও বলা হয়- সুফিয়ান ইবন আব্দুল্লাহ্ হতে বর্ণনা করেছেন-</p><p>আমি বললাম:\nহে আল্লাহর রাসূল! আমাকে ইসলাম সম্পর্কে এমন কিছু বলে দিন যেন আপনাকে ব্যতীত আর কারো\nকাছে কিছু জিজ্ঞাসা করার প্রয়োজন না হয়। তিনি বললেন: বল- আমি আল্লাহর প্রতি ঈমান এনেছি; তারপর এর উপর দৃঢ় থাক।'</p><p><span class='c5'>[মুসলিম: ৩৮]</span></p>",
  "21": "<p>আবূ আব্দুল্লাহ্\nজাবের ইবন আব্দুল্লাহ্ আল-আনসারী <span class='c2'>(রাদিয়াল্লাহু ‘আনহুমা)</span> হতে বর্ণিত হয়েছে-</p><p>এক ব্যক্তি\nরাসূলুল্লাহ্ <span class='c2'>(সাল্লাল্লাহু ‘আলাইহি ওয়াসাল্লাম)</span>কে জিজ্ঞাসা\nকরলেন: আপনি কি মনে করেন যদি আমি ফরয নামায আদায় করি, রমযানে রোযা রাখি, হালালকে হালাল বলে ও হারামকে\nহারাম বলে ঘোষণা করি, আর এর বেশী কিছু না করি,<span class='c6'> তাহলে কি জান্নাতে প্রবেশ করতে পারবো? তিনি বললেন:</span> হাঁ।</p><p><span class='c5'>[মুসলিম: ১৫]</span></p>",
  "22": "<p>আবূ মালেক\nআল-হারেস ইবন আসেম আল-আশআরী রাদিয়াল্লাহু ‘আনহু হতে বর্ণিত হয়েছে- রাসূলুল্লাহ্ <span class='c2'>(সাল্লাল্লাহু ‘আলাইহি ওয়াসাল্লাম)</span> বলেছেন:</p><p>'পবিত্রতা ঈমানের অর্ধেক; আল-হামদুলিল্লাহ্ <span class='c2'>(সমস্ত প্রশংসা কেবলমাত্র আল্লাহর জন্য)</span> <span class='c5'>[বললে]</span>\nপাল্লা পরিপূর্ণ করে দেয় এবং “সুবহানাল্লাহ ওয়াল-হামদুলিল্লাহ্ <span class='c2'>(আল্লাহ্ কতই না\nপবিত্র! এবং সমস্ত প্রশংসা কেবলমাত্র আল্লাহর জন্য)</span> উভয়ে অথবা এর একটি আসমান ও\nযমীনের মাঝখান পূর্ণ করে দেয়। নামায হচ্ছে আলো,\nসাদকা হচ্ছে\nপ্রমাণ, সবর উজ্জ্বল আলো, আর কুরআন তোমার পক্ষে অথবা বিপক্ষে প্রমাণ। প্রত্যেক ব্যক্তি\nআপন আত্মার ক্রয়-বিক্রয়ের মাধ্যমে সকাল শুরু করে- আর তা হয় তাকে মুক্ত করে দেয় অথবা\nতাকে ধ্বংস করে দেয়।'</p><p><span class='c5'>[মুসলিম: ২২৩]</span></p>",
  "23": "<p>আবূ যর আল-গিফারী\nরাদিয়াল্লাহু ‘আনহু হতে বর্ণিত হয়েছে, তিনি বর্ণনা করেছেন,\nনবী সাল্লাল্লাহু\n‘আলাইহি ওয়াসাল্লাম তাঁর বরকতময় ও সুমহান\nরবের নিকট হতে বর্ণনা করেন যে,<span class='c6'> আল্লাহ্ বলেছেন:</span></p><p>'হে আমার বান্দাগণ! আমি\nযুলুমকে আমার জন্য হারাম করে দিয়েছি, আর তা তোমাদের মধ্যেও হারাম\nকরে দিয়েছি; অতএব তোমরা একে অপরের উপর যুলুম করো\nনা।</p><p>হে আমার বান্দাগণ!\nআমি যাকে হেদায়াত দিয়েছি সে ছাড়া তোমরা সকলেই পথভ্রষ্ট। সুতরাং আমার কাছে হেদায়াত চাও, আমি তোমাদের হেদায়াত দান করব।</p><p>হে আমার বান্দাগণ!\nআমি যাকে অন্ন দান করেছি, সে ছাড়া তোমরা সকলেই ক্ষুধার্ত।\nসুতরাং তোমরা আমার নিকট খাদ্য চাও, আমি তোমাদের খাদ্য দান\nকরব।</p><p>হে আমার বান্দাগণ!\nতোমরা সবাই বিবস্ত্র, সে ব্যতীত যাকে আমি কাপড়\nপরিয়েছি। সুতরাং আমার কাছে বস্ত্র চাও, আমি তোমাদেরকে বস্ত্রদান\nকরব।</p><p>হে আমার বান্দাগণ!\nতোমরা রাতদিন গোনাহ্ করছ, আর আমি তোমাদের গোনাহ্\nক্ষমা করে দেই। সুতরাং আমার কাছে ক্ষমা প্রার্থনা কর, আমি তোমাদের ক্ষমা করে দেব।</p><p>হে আমার বান্দাগণ!\nতোমরা কখনোই আমার ক্ষতি করার সামর্থ রাখ না যে আমার ক্ষতি করবে আর তোমরা কখনোই আমার\nভালো করার ক্ষমতা রাখ না যে আমার ভালো করবে।</p><p>হে আমার বান্দাগণ!\nতোমরা পূর্বাপর সকল মানুষ ও জিন যদি তোমাদের মধ্যে সবচেয়ে বড় মোত্তাকী ও পরহেযগার ব্যক্তির\nহৃদয়ের মত হয়ে যায়, তবে তা আমার রাজত্বে কিছুই\nবৃদ্ধি করবে না।</p><p>আমার বান্দাগণ!\nতোমাদের পূর্বাপর সকল মানুষ ও জিন যদি তোমাদের মধ্যে সবচেয়ে পাপী ব্যক্তির হৃদয়ের মত\nহয়ে যায়, তবে তা আমার রাজত্বে কিছুই কমাতে পারবে\nনা।</p><p>হে আমার বান্দাগণ!\nতোমাদের পূর্বের ও তোমাদের পরের সকলে, তোমাদের সমস্ত মানুষ ও\nতোমাদের সমস্ত জিন যদি সবাই একই ময়দানে দাঁড়িয়ে আমার কাছে চায় এবং আমি সকলের চাওয়া\nপূরণ করে দেই তবে আমার নিকট যা আছে তাতে সমুদ্রে এক সুঁই রাখলে যতটা কম হয়ে যায় তা\nব্যতীত আর কিছু কম হতে পারে না।</p><p>হে আমার বান্দাগণ!\nআমি তোমাদের আমলকে <span class='c2'>(কাজকে)</span> তোমাদের জন্য গণনা করে রাখি, আর আমি তার পুরোপুরি প্রতিফল দিয়ে দেব। সুতরাং যে ব্যক্তি উত্তম\nপ্রতিফল পাবে তার আল্লাহর প্রশংসা করা উচিত,\nআর যে তার\nবিপরীত পাবে তার শুধু নিজেকেই ধিক্কার দেয়া উচিত।'</p><p><span class='c5'>[মুসলিম: ২৫৭৭]</span></p>",
  "24": "<p>আবূ যর রাদিয়াল্লাহু\n‘আনহু হতে বর্ণিত,<span class='c6'> রাসূলুল্লাহর কিছু সাহাবী\nনবী সাল্লাল্লাহু ‘আলাইহি ওয়াসাল্লামকে বলেন:</span></p><p>'হে আল্লাহর রাসূল! বিত্তবান\nলোকেরা প্রতিফল ও সওয়াবের কাজে এগিয়ে গেছে। আমরা নামায পড়ি তারাও সেরকম নামায পড়ে, আমরা রোযা রাখি তারাও সেরকম রোযা রাখে, তারা প্রয়োজনের অতিরিক্ত অর্থ সদকা করে।</p><p>তিনি বলেন:\nআল্লাহ্ কি তোমাদের জন্য এমন জিনিস রাখেননি যে তোমরা সদকাহ্ দিতে পার। প্রত্যেক তাসবীহ্\n<span class='c2'>(সোবহান আল্লাহ্)</span> হচ্ছে সদকাহ্, প্রত্যেক তাকবীর <span class='c2'>(আল্লাহু\nআকবার)</span> হচ্ছে সদকাহ্, প্রত্যেক তাহমীদ <span class='c2'>(আলহামদুলিল্লাহ্)</span>\nহচ্ছে সদকাহ্, প্রত্যেক তাহলীল <span class='c2'>(লা ইলাহা ইল্লাল্লাহ্)</span>\nহচ্ছে সদকাহ্, প্রত্যেক ভালো কাজের হুকুম দেয়া হচ্ছে\nসদকাহ্ এবং মন্দ কাজ থেকে বিরত করা হচ্ছে সদকাহ্। আর তোমাদের প্রত্যেকে আপন স্ত্রীর\nসাথে সহবাস করাও হচ্ছে সদকাহ্।</p><p>তারা জিজ্ঞাসা\nকরেন: হে আল্লাহর রাসূল! আমাদের মধ্যে কেউ যখন যৌন আকাঙ্খা সহকারে স্ত্রীর সাথে সম্ভোগ\nকরে, তাতেও কি সওয়াব হবে?</p><p>তিনি বলেন:\nতোমরা কি দেখ না, যখন সে হারাম পদ্ধতিতে তা করে, তখন সে গোনাহ্গার হয় কি না! সুতরাং অনুরূপভাবে যখন সে ঐ কাজ\nবৈধভাবে করে তখন সে তার জন্য প্রতিফল ও সওয়াব পাবে।'</p><p><span class='c5'>[মুসলিম: ১০০৬]</span></p>",
  "25": "<p>আবূ হুরায়রা\nরাদিয়াল্লাহু ‘আনহু হতে বর্ণিত হয়েছে,<span class='c6'> রাসূলুল্লাহ্ সাল্লাল্লাহু ‘আলাইহি ওয়াসাল্লাম বলেছেন:</span></p><p>'প্রত্যেহ যখন সূর্য উঠে\nমানুষের <span class='c2'>(শরীরের)</span> প্রত্যেক গ্রন্থির সাদকাহ্ দেয়া অবশ্য কর্তব্য। দুজন মানুষের মাঝে ইনসাফ করা হচ্ছে সাদকাহ্, কোন আরোহীকে তার বাহনের উপর আরোহন করতে বা তার উপর বোঝা উঠাতে\nসাহায্য করা হচ্ছে সাদকাহ্, ভাল কথা হচ্ছে সাদকাহ্, সালাতের জন্য প্রত্যেক পদক্ষেপ হচ্ছে সাদকাহ্ এবং কষ্টদায়ক\nজিনিস রাস্তা থেকে সরানো হচ্ছে সাদকাহ্।'</p><p><span class='c5'>[বুখারী: ২৯৮৯,<span class='c6'> মুসলিম:</span> ১০০৯]</span></p>",
  "26": "<p>আন-নওয়াস\nইবন সামআন রাদিয়াল্লাহু ‘আনহু হতে বর্ণিত হয়েছে, তিনি নবী সাল্লাল্লাহু\n‘আলাইহি ওয়াসাল্লাম হতে বর্ণনা করেছেন,<span class='c6'> নবী সাল্লাল্লাহু ‘আলাইহি ওয়াসাল্লাম বলেন:</span></p><p>'উত্তম চরিত্র হচ্ছে নেকী, আর গোনাহ্ তাকে বলে যা তোমার মনকে সংশয়ের মধ্যে ফেলে এবং তা\nলোকে জানুক তা তুমি অপছন্দ কর।'</p><p><span class='c5'>[মুসলিম: ২৫৫৩]</span></p><p>ওয়াবেসা\nইবন মাবাদ রাদিয়াল্লাহু ‘আনহু হতে বর্ণিত হয়েছে,<span class='c6'> তিনি বলেছেন:</span></p><p>আমি একবার\nরাসূল সাল্লাল্লাহু ‘আলাইহি ওয়াসাল্লামের নিকট আসলে\nতিনি আমাকে বললেন: 'তুমি কি নেকী সম্পর্কে জিজ্ঞাসা করতে এসেছ?'</p><p>আমি বলি:\nজী হাঁ।</p><p>তিনি বললেন:\n'নিজের মনকে জিজ্ঞাসা কর; যা সম্পর্কে তোমার আত্মা\nও মন আশ্বস্ত থাকে তা হচ্ছে নেকী, আর গোনাহ্ হচ্ছে তা যা\nযদিও লোক <span class='c2'>(তার স্বপক্ষে)</span> ফাতাওয়া দিয়ে দেয় তবুও তোমার আত্মাকে অশ্বস্তিতে রাখে ও মনে\nসংশয় সৃষ্টি করে।'</p><p><span class='c5'>[-এটি হচ্ছে হাসান হাদীস\nযা আমি দুই ইমাম আহমদ ইবন হাম্বল ও আদ্-দারেমীর মুসনাদ থেকে উৎকৃষ্ট সদনে উদ্ধৃত করেছি।]</span></p>",
  "27": "<p>আবূ নাজীহ্\nআল-ইরবাদ ইবন সারিয়াহ্ রাদিয়াল্লাহু আনহু\nহতে বর্ণিত হয়েছে,<span class='c6'> তিনি বলেন:</span></p><p>রাসূলুল্লাহ্\nসাল্লাল্লাহু ‘আলাইহি ওয়াসাল্লাম এক বক্তৃতায় আমাদের উপদেশ\nদান করেন যাতে আমাদের অন্তর ভীত হয়ে পড়ে ও আমাদের চোখে পানি এসে যায়।</p><p>আমরা নিবেদন\nকরি: হে আল্লাহর রাসূল! মনে হচ্ছে বিদায়কালীন উপদেশ; আপনি\nআমাদেরকে অসীয়াত করুন। তিনি বললেন: 'আমি তোমাদের মহান আল্লাহকে ভয় করতে অসীয়াত\nকরছি, আর আনুগত্য দেখাতে অসীয়াত করছি; যদি কোন গোলামও তোমাদের শাসক হয় তবুও। তোমাদের মধ্যে যারা বেঁচে\nথাকবে তারা অনেক মতবিরোধ দেখবে; সুতরাং তোমরা আমার সুন্নাত\nও হেদায়াতপ্রাপ্ত খোলাফায়ে রাশেদীনের পদ্ধতি মেনে চল, তা দাঁত দিয়ে <span class='c2'>(অর্থাৎ খুব শক্তভাবে)</span> ধরে রাখ;\nআর অভিনব\nবিষয় সম্পর্কে সাবধান থাক, কারণ প্রত্যেক অভিনব বিষয়\nহচ্ছে বিদআত, প্রত্যেক\nবিদআত হচ্ছে গোমরাহী এবং প্রত্যেক গোমরাহীর\nপরিণাম হচ্ছে জাহান্নামের আগুন।'</p><p>[-আবূ দাউদ<span class='c2'>(৪৬০৭)</span> ও তিরমিযী<span class='c2'>(২৬৬)</span>\nহাদীসটি বর্ণনা করেছেন এবং বলেছেন যে, এটা সহীহ্ <span class='c2'>(হাসান)</span> হাদীস।]</p>",
  "28": "<p>মুআয ইবন জাবাল রাদিয়াল্লাহু আনহু হতে বর্ণিত হয়েছে,<span class='c6'> তিনি বলেছেন:</span></p><p>আমি নিবেদন\nকরি: হে আল্লাহর রাসূল! আমাকে এমন কাজ বলুন যা আমাকে জান্নাতে নিয়ে যাবে এবং জাহান্নাম\nথেকে দূরে সরিয়ে দেবে।</p><p>তিনি বললেন:\nতুমি এক বৃহৎ বিষয়ে প্রশ্ন করেছ। এটা তার জন্য খুবই সহজ আল্লাহ্ যার জন্য সহজ করে দেন।\nতোমরা আল্লাহর ইবাদাত কর, তাঁর সঙ্গে কাউকে শরীক\nকরো না, নামায প্রতিষ্ঠা কর, যাকাত দাও, রমযানে রোযা রাখ এবং <span class='c2'>(কাবা)</span> ঘরে হজ্জ কর।</p><p>তারপর তিনি\nবলেন: আমি কি তোমাদের কল্যাণের দরজা দেখাব না?\nরোযা হচ্ছে\nঢাল, সাদকাহ্ গোনাহকে নিঃশেষ করে দেয় যেমন\nপানি আগুনকে নিভিয়ে দেয়; আর কোন ব্যক্তির গভীর রাতের\nনামায।</p><p>তারপর তিনি\nপড়েন: <span dir='rtl'>تتجافي\nجنوبهم عن المضاجع</span> হতে <span dir='rtl'>يعلمون</span> পর্যন্ত। যার অর্থ হলো: তারা শয্যা পরিত্যাগ করে তাদের রবকে ভয়ে ও আশায়\nডাকে এবং আমরা তাদেরকে যে রিয্\u200cক দিয়েছি তা থেকে ব্যয় করে। তাদের কর্মের জন্য যে চক্ষু\nশীতলকারী প্রতিফল রক্ষিত আছে তা তাদের কেউই জানে না। <span class='c5'>[সূরা আস্-<span class='c6'>সাজদাহ্:</span> ১৬-১৭]</span></p><p>তিনি আবার\nবলেন: আমি তোমাদের কর্মের মূল এবং তার স্তম্ভ ও তার সর্বোচ্চ চূড়া বলবো কি?</p><p>আমি নিবেদন\nকরি: হে আল্লাহর রাসূল! অবশ্যই বলুন।</p><p>তিনি বললেন:\nকর্মের মূল হচ্ছে ইসলাম, তার স্তম্ভ হচ্ছে নামায\nএবং তার সর্বোচ্চ চূড়া হচ্ছে জিহাদ।</p><p>তারপর তিনি\nবলেন: আমি কি তোমাকে এসব কিছু আয়ত্তে রাখার জিনিস বলবো না?</p><p>আমি নিবেদন\nকরি: হে আল্লাহর রাসূল! অবশ্যই বলুন।</p><p>তিনি নিজের\nজিভ ধরে বললেন: এটাকে সংযত কর।</p><p>আমি জিজ্ঞেস\nকরি: হে আল্লাহর নবী! আমরা যা বলি তার হিসাব হবে কি?</p><p>তিনি বললেন:\nতোমার মা তোমাকে হারিয়ে ফেলুক, হে মুআয! জিভের উৎপন্ন ফসল ব্যতীত আর কিছু এমন আছে কি যা মানুষকে\nমুখ থুবড়ে জাহান্নামের আগুনে নিক্ষেপ করে?</p><p>[তিরমিযী: ২৬১৬ এবং তিনি\nবলেছেন: এটা হাসান <span class='c2'>(সহীহ্)</span> হাদীস।]</p>",
  "29": "<p>আবূ সালাবাহ্ আল-খুশানী জুরসূম ইবন নাশিব রাদিয়াল্লাহু ‘আনহু বর্ণনা করেছেন,<span class='c6'> রাসূলুল্লাহ্ সাল্লাল্লাহু\n‘আলাইহি ওয়াসাল্লাম বলেছেন:</span></p><p>'নিঃসন্দেহে আল্লাহ্ তা‘আলা ফরযসমূহকে অবশ্য পালনীয় করে দিয়েছেন, সুতরাং তা অবহেলা করো না। তিনি সীমা নির্দিষ্ট করে দিয়েছেন, সুতরাং তা লঙ্ঘন করো না। এবং কিছু জিনিস হারাম করেছেন, সুতরাং তা অমান্য করো না। আর তিনি কিছু জিনিসের ব্যাপারে নিরবতা\nঅবলম্বন করেছেন-তোমাদের জন্য রহমত হিসেবে; ভুলে গিয়ে নয়-সুতরাং সেসব\nবিষয়ে বেশী অনুসন্ধান করো না।'</p><p>[হাদীসটি হাসান <span class='c2'>(সহীহ্)</span>, আদ্-<span class='c6'>দারা কুতনী:</span> ৪/১৮৪ ও অন্যান্য কয়েকজন বর্ণনা করেছেন।]</p>",
  "30": "<p>আবুল আব্বাস\nসাহল ইবন সাদ আস্-সাইদী রাদিয়াল্লাহু ‘আনহু হতে বর্ণিত,<span class='c6'> তিনি বলেছেন:</span></p><p>'এক ব্যক্তি নবী সাল্লাল্লাহু\n‘আলাইহি ওয়াসাল্লামের নিকট উপস্থিত হয়ে বলল:\nহে আল্লাহর রাসূল! আমাকে এমন কাজ বলুন যা করলে আল্লাহ্ আমাকে ভালবাসেন, লোকেরাও আমাকে ভালবাসে।</p><p>তখন তিনি\nবললেন: দুনিয়ার প্রতি অনুরাগী হবে না, তাহলে আল্লাহ্ তোমাকে ভালবাসবেন; আর মানুষের কাছে যা আছে তার ব্যাপারে আগ্রহী হবে না, তাহলে মানুষও তোমাকে ভালবাসবে।'</p><p><span class='c5'>[ইবনে মাজাহ্: ৪১০২]</span></p>",
  "31": "<p>আবু সাঈদ\nসাদ ইবন মালিক ইবন সিনান আল-খুদরী রাদিয়াল্লাহু\n‘আনহু হতে বর্ণিত,<span class='c6'> রাসূল সাল্লাল্লাহু আলাইওয়াসাল্লাম বলেছেন:</span></p><p>'ক্ষতি করা উচিত নয়, আর ক্ষতির সম্মুখীন হওয়াও উচিত নয়।'</p><p>[হাদীসটি হাসান। এটিকে ইবনে\nমাজাহ <span class='c2'>(দেখুন হাদীস নং: ২৩৪১)</span>, আদ্-দারা-কুতনী <span class='c2'>(হাদীস\nনং: ৪/২২৮)</span> এবং অন্যান্যগণ সনদসহ বর্ণনা করেছেন। ইমাম মালেক মুয়াত্তা গ্রন্থে <span class='c2'>(হাদীস\nনং: ২/৭৪৬)</span> একে মুরসাল সনদে বর্ণিত হয়েছে। তিনি সনদের মধ্যে যে আমর ইবন ইয়াহ্ইয়া নিজের\nপিতা হতে যিনি নবী সাল্লাল্লাহু ‘আলাইহি ওয়াসাল্লাম হতে বর্ণনা\nকরেছেন, কিন্তু তিনি আবু সাঈদকে বাদ দিয়েছেন।\nতবে হাদীসটির আরও বহু বর্ণনায় এসেছে যার কোনো কোনোটি অপর কোনো কোনোটির দ্বারা\nশক্তিশালী হয়েছে।]</p>",
  "32": "<p>ইবনে আব্বাস\nরাদিয়াল্লাহু ‘আনহু হতে বর্ণিত,<span class='c6'> রাসূল সাল্লাল্লাহু ‘আলাইহি ওয়াসাল্লাম বলেছেন:</span></p><p>যদি মানুষকে\nকেবল তাদের দাবী অনুযায়ী দিয়ে দেয়া হয় তাহলে তারা অন্যের সম্পদ ও জীবন দাবী করে বসবে।\nতবে নিয়ম হচ্ছে দাবীদারকে প্রমাণ পেশ করতে হবে,\nআর যে অস্বীকার করবে তাকে\nশপথ করতে হবে।</p><p><span class='c5'>[এ হাদীসটি হাসান। এটাকে\nবায়হাকী ও অন্যান্যগণ এভাবে বর্ণনা করেছেন এবং এর কিছু অংশ সহীহ্ হাদীসের অনুরূপ।]</span></p>",
  "33": "<p>আবূ সাঈদ\nখুদরী রাদিয়াল্লাহু ‘আনহু হতে বর্ণিত হয়েছে, তিনি বলেন,<span class='c6'> রাসূলুল্লাহ্ সাল্লাল্লাহু\n‘আলাইহি ওয়াসাল্লাম বলেছেন:</span></p><p>'তোমাদের মধ্যে কেউ কোন\nঅন্যায় দেখলে তা সে তার হাত দ্বারা প্রতিহত করবে, যদি\nতা সম্ভব না হয় তবে মুখ দ্বারা প্রতিহত করবে,\nতাও যদি না\nকরতে পারে তাহলে অন্তর দিয়ে তা ঘৃণা করবে। আর এ হচ্ছে <span class='c2'>(অন্তর দিয়ে প্রতিহত করা)</span> দুর্বলতম\nঈমান।'</p><p><span class='c5'>[মুসলিম: ৪৯]</span></p>",
  "34": "<p>আবূ হোরায়রা\nরাদিয়াল্লাহু ‘আনহু হতে বর্ণিত হয়েছে, তিনি বলেন-</p><p>রাসূল সাল্লাল্লাহু\n‘আলাইহি ওয়াসাল্লাম বলেছেন:</p><p>পরস্পর হিংসা\nকরো না, একে অপরের জন্য নিলাম ডেকে দাম বাড়াবে\nনা, পরস্পর বিদ্বেষ পোষণ করবে, একে অপর থেকে আলাদা হয়ে যেও না, একজনের ক্রয়ের উপর অন্যজন ক্রয় করো না। হে আল্লাহর বান্দাগণ!\nপরস্পর ভাই ভাই হয়ে যাও। মুসলিম মুসলিমের ভাই,\nসে তার উপর\nযুলুম করে না এবং তাকে সঙ্গীহীন ও সহায়হীনভাবে ছেড়ে দেয় না। সে তার কাছে মিথ্যা বলে\nনা ও তাকে অপমান করে না। তাকওয়া হচ্ছে- এখানে,\nতিনি নিজের\nবুকের দিকে তিনবার ইশারা করেন। কোন মানুষের জন্য এতটুকু মন্দ যথেষ্ট যে, সে আপন মুসলিম ভাইকে নীচ ও হীন মনে করে। এক মুসলিমের রক্ত, সম্পদ ও মান-সম্মান অন্য মুসলিমের জন্য হারাম।</p><p><span class='c5'>[মুসলিম: ২৫৬৪]</span></p>",
  "35": "<p>আবূ হোরায়রা\nরাদিয়াল্লাহু ‘আনহু হতে বর্ণিত হয়েছে-<span class='c6'> নবী সাল্লাল্লাহু\n‘আলাইহি ওয়াসাল্লাম বলেছেন:</span></p><p>যে ব্যক্তি\nদুনিয়াতে কোন মুমিনের দুঃখ দূর করে দেয়, আল্লাহ্ কেয়ামতের দিন তার\nদুঃখ দূর করে দিবেন। যে ব্যক্তি কোন বিপদগ্রস্ত ব্যক্তির বিপদ দূর করে দেয়, আল্লাহ্ দুনিয়াতে ও আখেরাতে তার বিপদ দূর করে দিবেন। যে ব্যক্তি\nকোন মুসলিমের দোষ-ত্রুটি গোপন রাখবে, আল্লাহ্ দুনিয়া ও আখেরাতে\nতার দোষ-ত্রুটি গোপন রাখবেন। যে বান্দা আপন ভাইকে সাহায্য করবে, আল্লাহ্ সে বান্দাকে সাহায্য করবেন। যে ব্যক্তি জ্ঞান লাভের\nজন্য কোন রাস্তা গ্রহণ করে, তার অসীলায় আল্লাহ্ তার\nজন্য জান্নাতের রাস্তা সহজ করে দিবেন। যেসব লোক আল্লাহর ঘরসমূহের মধ্যে কোন ঘরে <span class='c2'>(অর্থাৎ মসজিদে)</span> সমবেত হবে, কুরআন\nপড়বে, সকলে মিলিত হয়ে তার শিক্ষা নেবে ও\nদেবে, তাদের উপর অবশ্যই প্রশান্তি অবতীর্ণ\nহবে, রহমত তাদের ঢেকে নেবে, ফিরিশ্\u200cতাগণ তাদের ঘিরে থাকবে আর আল্লাহ্ তাদের কথা এমন সকলের\nমধ্যে উল্লেখ করবেন যারা তাঁর কাছে উপস্থিত। যে ব্যক্তি তার আমলের কারণে পিছিয়ে\nপড়বে, তার বংশ পরিচয় তাকে এগিয়ে নিয়ে যেতে পারবে না।</p><p><span class='c5'>[মুসলিম: ২৬৯৯]</span></p>",
  "36": "<p>ইবনে আব্বাস\nরাদিয়াল্লাহু ‘আনহু হতে বর্ণিত হয়েছে- রাসূল সাল্লাল্লাহু\n‘আলাইহি ওয়াসাল্লাম তাঁর রব হতে বর্ণনা করেন\nযে,</p><p>নিঃসন্দেহে\nআল্লাহ্ ভাল ও মন্দ কাজকে লিখে রেখেছেন। তারপর তিনি এ ব্যাখ্যা করেন: যে ব্যক্তি ভাল\nকাজের জন্য দৃঢ় সংকল্প করে কিন্তু তা সম্পন্ন করতে পারে না, তবু আল্লাহ্ তার জন্য পরিপূর্ণ নেকী লেখেন; আর দৃঢ় সংকল্প করে সে যদি তা সম্পন্ন করে তবে আল্লাহ্ নিজের\nকাছে তার জন্য দশ নেকী থেকে সাতশ পর্যন্ত; বরং তার চেয়েও বেশী নেকী লেখেন। এর বিপরীত, যদি কারো মন্দা কাজের বাসনা জাগে কিন্তু তা কাজে পরিণত না করে, আল্লাহ্ তার জন্য পরিপূর্ণ নেকী লেখেন; কিন্তু যদি সে তার কামনা বাসনাকে কাজে পরিণত করে, তবে তার জন্য একটি মন্দ কাজ লেখেন।</p><p><span class='c5'>[বুখারী: ৬৪৯১,<span class='c6'> মুসলিম:</span> ১৩১]</span></p>",
  "37": "<p>আবূ হোরায়রা\nরাদিয়াল্লাহু ‘আনহু হতে বর্ণিত, তিনি বলেন-<span class='c6'> রাসূল সাল্লাল্লাহু ‘আলাইহি ওয়াসাল্লাম বলেছেন:</span></p><p>আল্লাহ্ তা‘আলা বলেছেন: যে ব্যক্তি আমার কোন বন্ধুর সঙ্গে শত্রুতা করে, আমি তার বিরুদ্ধে যুদ্ধ ঘোষণা করছি। আমি যা তার উপর যা ফরয\nকরেছি আমার বান্দাহ্ তা ব্যতীত অন্য কোন পছন্দসই জিনিসের দ্বারা আমার অধিক নিকটবর্তী\nহতে পারে না। আর আমার বান্দাহ্ নফলের সাহায্যে আমার নিকটবর্তী হতে থাকে, এমনকি আমি তাকে ভালবাসতে থাকি। সুতরাং আমি যখন তাকে ভালবাসতে\nথাকি, তখন আমি তার কান হয়ে যাই; যা দ্বারা সে শোনে,\nতার চোখ হয়ে\nযাই; যার দ্বারা সে দেখে, তার হাত হয়ে যাই; যার দ্বারা সে ধরে এবং\nতার পা হয়ে যাই; যার দ্বারা সে চলে<a class='anchor' id='ref_3'></a><a class='fnote' href='#note_3' name='r_3'>[<span>3</span>]</a>। সে যদি আমার কাছে কিছু\nচায় আমি অবশ্যই তাকে তা দেই। সে যদি আমার কাছে আশ্রয় প্রার্থনা করে, আমি তাকে অবশ্যই আশ্রয় দান করি।</p><p><span class='c5'>[বুখারী: ৬৫০২]</span></p>",
  "38": "<p>ইবনে আব্বাস\nরাদিয়াল্লাহু ‘আনহু হতে বর্ণিত হয়েছে-<span class='c6'> রাসূল সাল্লাল্লাহু\n‘আলাইহি ওয়াসাল্লাম বলেছেন:</span></p><p>আমার উদ্দেশ্যে\nআল্লাহ্ আমার উম্মাতের অনিচ্ছাকৃত ত্রুটি ও ভুল ক্ষমা করে দিয়েছেন এবং তার সে কাজ যা\nসে করতে সে বাধ্য হয়েছে।</p><p>[এ হাদীসটি হাসান। ইবনে\nমাজাহ্ <span class='c2'>(নং-২০৪৫)</span>, বায়হাকী <span class='c2'>(সুনান, হাদীস\nনং-৭)</span> ও আরো অনেকেই এ হাদীসটি বর্ণনা করেছেন।]</p>",
  "39": "<p>ইবনে উমার\nরাদিয়াল্লাহু ‘আনহুমা হতে বর্ণিত, তিনি বলেন-<span class='c6'> রাসূলুল্লাহ সাল্লাল্লাহু ‘আলাইহি ওয়াসাল্লাম আমার কাঁধ ধরে বললেন:</span></p><p>দুনিয়াতে\nঅপরিচিত অথবা ভ্রমণকারী মুসাফিরের মত হয়ে যাও।</p><p>ইবনে উমার\nরাদিয়াল্লাহু ‘আনহুমা বলতেন, সন্ধ্যা বেলায় উপনীত হলে সকালের অপেক্ষা করো না। আর সকালে\nউপনীত হলে সন্ধ্যার অপেক্ষা করো না। অসুস্থতার জন্য সুস্থতাকে কাজে লাগাও, আর মৃত্যুর জন্য জীবিত অবস্থা থেকে <span class='c2'>(পাথেয়)</span> সংগ্রহ করে নাও।</p><p><span class='c5'>[বুখারী: ৬৪১৬]</span></p>",
  "40": "<p>আবূ মুহাম্মাদ\nআব্দুল্লাহ্ ইবনে আমর ইবনুল আস রাদিয়াল্লাহু ‘আনহুমা হতে বর্ণিত, তিনি বলেন-<span class='c6'> রাসূল সাল্লাল্লাহু আল্লাহু ‘আলাইহি ওয়াসাল্লাম বলেছেন:</span></p><p>তোমাদের মধ্যে\nকেউই ততক্ষণ পর্যন্ত ঈমানদার হবে না, যতক্ষণ না আমি যা এনেছি\nতার প্রতি তার ইচ্ছা-আকাঙ্খা অনুগত না হয়ে যায়।</p><p><span class='c5'>[হাদীসটি হাসান। এটাকে আমি\nকিতাবুল হুজ্জাহ্ থেকে সহীহ্ সনদের সাথে বর্ণনা করেছি।]</span></p>",
  "41": "<p>আনাস রাদিয়াল্লাহু\n‘আনহু হতে বর্ণিত, তিনি বলেন-<span class='c6'> রাসূল সাল্লাল্লাহু\n‘আলাইহি ওয়াসাল্লামকে বলতে শুনেছি:</span></p><p>আল্লাহ্ তা‘আলা বলেছেন: হে আদম সন্তান! যতক্ষণ পর্যন্ত তুমি আমাকে ডাকবে\nএবং আমার কাছে <span class='c2'>(ক্ষমা)</span> প্রত্যাশা করবে, তুমি যা-ই প্রকাশ হোক\nনা কেন আমি তা ক্ষমা করে দেব- আর আমি কোন কিছুর পরোয়া করি না। হে আদম সন্তান! তোমার\nগোনাহ্ যদি আকাশ সমান হয়ে যায় আর তুমি আমার কাছে ক্ষমা চাও, তাহলে আমি তোমাকে ক্ষমা করে দেব। হে আদম সন্তান! যদি তুমি পৃথিবী\nপরিমাণ গোনাহ্ নিয়ে আমার কাছে আস এবং আমার সঙ্গে কোন কিছুকে শরীক না করে <span class='c2'>(আখেরাতে)</span>\nসাক্ষাত কর, তাহলে আমি সমপরিমাণ ক্ষমা নিয়ে তোমার\nসঙ্গে সাক্ষাত করবো।</p><p>[তিরমিযী <span class='c2'>(নং-৩৫৪০)</span> এ হাদীসটিকে\nহাসান বলেছেন।]</p>"}